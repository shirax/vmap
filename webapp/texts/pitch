טבעוניותיי וטבעוניי, אנחנו רואות את העולם אחרת מאוכלי הגופות. אפשר לומר שאנחנו חשופים לייקום מקביל, או חיות במטריקס משלנו. בשבילנו, מחלבה היא לא סתם מבנה שאנחנו עוברות לידו, מחלבה היא גיהנום! וחומוסייה שאין בה מוצרים מהחי - גן עדן.

הרשו לי להציג את וימאפ (שיקופית: לוגו על המפה והטאג ליין שלנו 'הכיוון: פעולה') המפה האינטראקטיבית ליקום המקביל שלנו, המפה שתכוון אותנו ואת כולם לפעולה למען בע”ח.

בכל רגע נתון ינכחו באפליקצייה המון טבעוניות וטבעונים, חלקם הגדול לא פעילים, כמות יפה של צמחוניות ואוהבי כלבתולים וגם כמה אוכלי בשר אוהדים או כאלה שהצקנו להם מספיק.

(שיקופית: הנקודות ה'טובות' במפה בלבד) במבט ראשון זאת אפליקציית סיוע במעבר לטבעונות, או אפליקצייה לטבעונים: מסעדות, בתי עסק ועמותות וארגונים למען בע”ח מכל הסוגים.

אבל! אנחנו לא מסתפקות בצד הנחמד של המטריקס שלנו. (שיקופית של שני סוגי האייקונים על המפה) על המפה, ובאמצעות הודעות פוש, נתריע על קיומן של משחטות, מעבדות ניסויים בבע”ח, חנויות פרוות, סניפי מקדונלדס ועוד! לא יהיה ניתן עוד להתעלם מהיקום כפי שאנחנו רואות אותו, מהיקום כפי שהוא: נקודות אור ותקווה, ובורות של ייאוש וסבל.

כל אחת מהנקודות הללו היא הזמנה לפעולה (שיקופית דוגמא: מחלבת טרה שהיתה פה ליד) מוצג מידע בסיסי על הנקודה הנפלאה או הנוראית שעברתן לידה או לחצתן עליה. האפליקציה תשמש כעוד כלי להסברה ודרך להניע את מי שעדיין לא טבעונים לכיוון, באמצעות שימוש בויזואליציה של המפה. אפשר לראות ולהראות תחקירים שמתעדים את המשחטה, או את התפריט של המסעדה הטבעונית, או קישור לאתר אנונימוס אם עברתן ליד המשרד. וברגע החשיפה לזוועה או לתקווה, ברגע הזה יש כפתור ענקי ובולט שאומר: לפעול!

אם לחצת על הכפתור (שיקופית: מסך אחרי לחיצה על "לפעול" עם שיחת משתמשות על פעולה) תראי רשימה של משתמשות נוספים שלחצו, והרעיונות שהן העלו לפעולה: עצומות, מכתבים לרשויות, הפגנות, משמרות מחאה, דוכני הסברה, חלוקת עלונים, הרצאות במוסדות, תיעוד וחשיפה ועוד ועוד ועוד. ואת הרעיונות והאנשים לפעולה תפגוש בדיוק ברגע שתרגיש הכי כועס, הכי עצוב, הכי מיואש מול הלול שזה עתה גילית שקיים ליד הבית שלך, או ברגע שתרגישי הכי מלאה תקווה וכוחות לפעולה כשעברת ליד ההאקאתון למען בע"ח שבכלל לא ידעת שקיים שם.

האפליקציה לא תחליף את שיטות הארגון האחרות לפעולה, אלא תספק את המוטיבציה הראשונית, אותה מוטיבציה שחסרה כל כך להמוני טבעונים וטבעוניות שאינן פעילים, ולפעמים, בואו נודה בכך, חסרה גם לנו, הפעילות בהווה. במסך השיחה על הפעולה אפשר לשים לינקים להרשמה לאירוע פייסבוק, או קבוצת ווצאפ, או כל דרך התארגנות אחרת, וההצעה הזאת תגיע בתזמון מושלם. ארגונים כמו אנונימוס או האגודה נגד ניסויים יכולים לפרסם באייקון שלהם במפה גיוס מתנדבים לפרוייקט חדש, וכפתור ה"לפעול" שלהם יקשר לעמוד הסבר והרשמה. אם אין כל פעולה נגד פינת החי הצפופה והמטונפת שליד העבודה שלך, את מוזמנת להיות הראשונה ליזום פעולה כזו. להפתעתך תגלה שבסביבתך פעילות פוטנציאליות רבים משחשבת.

לדוגמא, כמשתתףת בהקאתון הנוכחי אופתע לגלות את האייקון הזה (שיקופית או מסך אמיתי: אייקון הדג במשרדי קמפוס גוגל) במקום הזה ממש! לחיצה על האייקון תגלה לי שיש דג מסכן שכלוא בצנצנת קטנה ללא כל מסתור, מתקני שעשוע או חברה. מייד אלחץ על כפתור ה"לפעול" ואמצא ששירה וחברות כבר החלו להחתים על מכתב לגוגל בו הן מודות לגוגל מאד על התמיכה בהאקאתון ומבקשות במקביל להיטיב את תנאיו של הדג המסכן, וחשוב לא פחות: לעולם לא לקנות דגים נוספים כי חיות הן לא קישוט, וכי דגים סובלים מאד בתנאים כאלה. בשמחה אגש אליהן ואחתום על המכתב גם אני, תוך שאני לומדת לראשונה שלדגים יש צרכים מורכבים, וששיעמום נוראי בצנצנת קטנטנה הוא לא חיים טובים לאף אחת.

(שיקופית סיום כמו השיקופית הראשונה: הלוגו והטאג ליין על מפה) כך, האפליקצייה משמשת חדשים וחדשות בקהילה שלנו, בין הם הן טבעוניות או עדיין לא, להתמצאות בייקום הטבעוני החדש שעשוי להיות מבלבל גם לנו הותיקות, ובאמצעות תזמון מדוייק, מכוונת את כולנו לפעולה.
